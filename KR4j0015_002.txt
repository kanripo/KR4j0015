# -*- mode: mandoku-view; -*-
#+TITLE: 片玉詞
#+DATE: 2015-08-25 00:47:16.524483
#+PROPERTY: ID KR4j0015
#+PROPERTY: BASEEDITION WYG    
#+PROPERTY: JUAN 卷下
<pb:KR4j0015_WYG_002-1a>¶
欽定四庫全書¶
　片玉詞巻下¶
　　　　　　　　　　　　宋　周邦彦　撰¶
　　解語花(上/元)¶
風銷絳蠟露浥紅蓮燈市光相射桂華流瓦纖雲散耿¶
耿素娥欲下衣裳淡雅看楚女纖腰一把簫鼓喧人影¶
參差滿路飄香麝　因念都城放夜望千門如晝嬉笑¶
游冶鈿車羅帕相逢處自有暗塵隨馬年光是也唯只¶
<pb:KR4j0015_WYG_002-1b>¶
見舊情衰謝清漏移飛蓋歸來從舞休歌罷¶
　　鏁陽臺(懷錢塘即清真集俱/不載    滿庭芳)¶
山崦籠春江城吹雨莫天煙淡雲昏酒旗漁市冷落杏¶
花村蘇小當年秀骨縈蔓草空想羅裙潮聲起高樓噴¶
笛五兩了無聞　淒涼懷故國朝鐘莫鼓十載紅塵但¶
夢魂迢遞長到呉門聞道花開陌上歌舊曲愁殺王孫¶
何時見名娃喚酒同倒甕頭春¶
　　又¶
<pb:KR4j0015_WYG_002-2a>¶
花撲鞭鞘風吹衫袖馬蹄初趂輕裝都城漸逺芳樹隱¶
斜陽未慣羈遊况味征鞍上滿目淒涼今宵裏三㪅皓¶
月愁斷九迴腸　佳人何處去别時無計同引離觴但¶
唯有相思兩處難忘去即十分去也如何向千種思量¶
凝眸處黃昏畫角天逺路岐長¶
　　又¶
白玉樓高廣寒宫闕莫雲如幛褰開銀河一派流出碧¶
天來無數星躔玉李氷輪動光滿樓臺登臨處全勝瀛¶
<pb:KR4j0015_WYG_002-2b>¶
海弱水&KR1171;蓬萊　雲鬟香霧濕月娥韻壓雲凍江梅况¶
飡花飲露莫惜裵徊坐看人間如掌山河影倒入瓊盃¶
歸來晩笛聲吹徹九萬里塵埃¶
　　過秦樓(清真集作選冠子/或作惜餘春慢)¶
水浴清蟾葉喧涼吹巷陌馬聲初斷閒依露井笑撲流¶
螢惹破畫羅輕扇人靜夜久凭䦨愁不歸眠立殘㪅箭¶
嘆年華一瞬人今千里夢沉書逺　空見説鬢怯瓊梳¶
容銷金鏡漸懶趂時匀染梅風地溽紅雨苔滋一架舞¶
<pb:KR4j0015_WYG_002-3a>¶
紅都變誰信無聊為伊才減江淹情傷荀倩但明河影¶
下還看稀星數㸃(水浴清蟾俗本作京浴誤曹情傷荀/倩一作荀令非荀奉倩妻  氏有艷)¶
(色嘗病倩以冷身熨之後卒倩嘆曰佳人/難再得人吊之不哭而傷神未幾倩亦卒)¶
　　解蹀躞(秋/思)¶
候館丹楓吹盡面旋隨風舞夜寒霜月飛來伴孤旅還¶
是獨擁秋衾夢餘酒困都醒滿懷離苦　甚情緒㴱念¶
凌波微步幽房暗相遇淚珠都作秋宵枕前雨此恨音¶
驛難通待憑征㕍歸時帶將愁去¶
<pb:KR4j0015_WYG_002-3b>¶
　　蕙蘭芳引(秋/懷)¶
寒瑩晩空㸃青鏡斷霞孤鶩對客館深扃霜草未衰㪅¶
綠倦遊厭旅但夢遶阿嬌金屋想故人别後盡日空疑¶
風竹　塞北氍毹江南圖障是處溫燠㪅花管雲牋猶¶
寫寄情舊曲音塵迢遞但勞逺目今夜長爭奈枕單人¶
獨¶
　　六么令(重/陽)¶
快風收雨亭館清殘燠池光靜橫秋影㟁柳如新沐聞¶
<pb:KR4j0015_WYG_002-4a>¶
道宜城酒美昨日新醅熟輕鑣相逐衝泥策馬來折東¶
籬半開菊　華堂花艷對列一一驚郎目歌韻巧共泉¶
聲間雜琮琤玉惆悵周郎已老莫唱當時曲幽歡難卜¶
明年誰健㪅把茱萸再三囑(間襍琮琤玉清真/集作間雜淙哀玉)¶
　　紅林檎近(詠/雪)¶
高柳春纔軟凍梅寒㪅香莫雪助清峭玉塵散林塘那¶
堪飄風遞冷故遣度幙穿窻似欲料理新粧呵手弄絲¶
簧　冷落詞賦客蕭索水雲鄉援毫授簡風流猶憶東¶
<pb:KR4j0015_WYG_002-4b>¶
梁望虚簷徐轉迴廊未埽夜長莫惜空酒觴¶
　　又(雪/晴)¶
風雪驚初霽水鄉增莫寒樹杪墮毛羽簷牙挂琅玕才¶
喜門堆巷積可惜迤邐銷殘漸看低竹翩翻清池漲微¶
瀾　步屐晴正好宴席晩方歡梅花耐冷亭亭來入氷¶
盤對前山橫素愁雲變色放盃同覓高處看¶
　　滿路花(詠/雪)¶
金花落燼燈銀礫鳴窻雪庭深微漏斷行人絶風扉不¶
<pb:KR4j0015_WYG_002-5a>¶
定竹圃琅玕折玉人新間闊著這情懷㪅當恁地時節¶
　無言欹枕帳底流清血愁如春後絮來相接知他𨚗¶
裏爭信人心切除共天公説不成也還似伊無箇分别¶
　　又(冬/景)¶
簾烘淚雨乾酒壓愁城破氷壺防飲渴焙殘火朱消粉¶
褪絶勝新梳裹不是寒宵短日上三竿殢人猶要同卧¶
　如今多病寂寞章臺左黃昏風弄雪門深鎖蘭房密¶
愛萬種思量過也須知有我著甚情懷但你忘了人呵¶
<pb:KR4j0015_WYG_002-5b>¶
　　氐州第一(清真集作熙州/摘遍字句稍異)¶
波落寒汀村渡向晚遥看數㸃帆小亂葉飜鴉驚風破¶
㕍天角孤雲縹緲宫柳蕭疎甚尚挂微微殘照景物關¶
情川途換目頓來催老　漸解狂朋歡意少奈猶被思¶
牽情繞座上琴心機中錦字覺最縈懷抱也知人懸望¶
久薔薇謝歸來一笑欲夢高唐未成眠霜空已曉¶
　　尉遲盃(離/别)¶
隋堤路漸日晩密靄生深樹隂隂淡月籠沙還宿河橋¶
<pb:KR4j0015_WYG_002-6a>¶
深處無情畫舸都不管煙波隔前浦等行人醉擁重衾¶
載將離恨歸去　因思舊客京華長偎傍疎林小檻歡¶
聚冶葉倡條俱相識仍慣見珠歌翠舞如今向漁村水¶
驛夜如歲焚香獨自語有何人念我無聊夢魂凝想鴛¶
侣¶
　　塞翁吟(夏/景)¶
暗葉啼風雨窻外曉色朧&KR0008;散水麝小池東亂一㟁芙¶
蓉蘄州簟展雙紋浪輕帳翠縷如空夢逺别淚痕重淡¶
<pb:KR4j0015_WYG_002-6b>¶
鉛臉斜紅　沖沖嗟顦顇新寛帶結羞豔冶都銷鏡中¶
有蜀紙堪憑寄恨等今夜灑血書詞剪燭親封菖蒲漸¶
老早晩成花教見薰風(等今夜灑血書詞或作灑淚書/詞非韓愈云刳肝以為紙灑血)¶
(以書/詞)¶
　　遶佛閣(旅/况)¶
暗塵四斂樓觀迥出高映孤館清漏將短厭聞夜久籤¶
聲動書幔桂華又滿閒步露草偏愛幽逺花氣清婉望¶
中迤邐城隂度河㟁　倦客最蕭索醉倚斜橋穿柳線¶
<pb:KR4j0015_WYG_002-7a>¶
還似汴堤虹梁橫水面看浪颭春燈舟下如箭此行重¶
見嘆故友難逢羈思空亂兩眉愁向誰行展¶
　　慶春宫(悲秋耆或/刻柳  卿)¶
雲接平岡山圍寒野路回漸轉孤城衰柳啼鴉驚風驅¶
㕍動人一片秋聲倦途休駕澹煙裏微茫見星塵埃顦¶
顇生怕黃昏離思牽縈　華堂舊日逢迎花艷參差香¶
霧飄零絃管當頭偏憐嬌鳳夜深簧㬉笙清眼波傳意¶
恨密約匆匆未成許多煩惱只為當時一餉畱情¶
<pb:KR4j0015_WYG_002-7b>¶
　　滿江紅(春/閨)¶
晝日移隂攬衣起春帷睡足臨寶鑑綠雲撩亂未懽裝¶
束蝶粉蜂黃都褪了枕痕一線紅生玉背畫欄脉脉儘¶
無言尋棊局　重會面猶未卜無限事縈心曲想秦箏¶
依舊尚鳴金屋芳草連天迷逺望寶香薰被成孤宿最¶
苦是蝴蝶滿園飛無心撲¶
　　丁香結¶
蒼蘚沿堦冷螢粘屋庭樹望秋先隕漸雨淒風迅澹莫¶
<pb:KR4j0015_WYG_002-8a>¶
色倍覺園林清潤漢姬紈扇在重吟玩棄擲未忍登山¶
臨水此恨自古銷磨不盡　牽引記醉酒歸時對月同¶
看㕍陣寶幄香纓薰爐象尺夜寒燈暈誰念畱滯故國¶
舊事勞方寸唯丹青相伴𨚗㪅塵昏蠧損¶
　　三部樂(梅/雪)¶
浮玉飛瓊向䆳館靜軒倍增清絶夜窻&KR1191;練何用交光¶
明月聞道官閣多梅趂暗香未逺凍蕋初發倩誰折取¶
持贈情人桃葉　回紋近傳錦字道為君瘦損是人都¶
<pb:KR4j0015_WYG_002-8b>¶
説早知染紅著手膠梳黏髮轉思量鎮長墮睫都只為¶
情深意切欲報信息無一句堪喻愁結¶
　　西河(金陵/懷古)¶
佳麗地南朝盛事誰記山圍故國遶清江髻鬟對起怒¶
濤寂莫打孤城風檣遥度天際斷崕樹猶倒倚莫愁艇¶
子曾繫空餘舊迹鬱蒼蒼霧沉半壘夜深月過女牆來¶
賞心東望淮水　酒旗戲鼓甚處是想依稀王謝鄰里¶
燕子不知何世向尋常巷陌人家相對如説興亡斜陽¶
<pb:KR4j0015_WYG_002-9a>¶
裏(花菴詞選作三叠風檣遥望天際作一截賞心東/望淮水又作一截  清真集在空餘舊迹分段)¶
　　又(清真集/不載)¶
長安道瀟灑西風時起塵埃車馬晩游行霸陵煙水亂¶
鴉棲鳥夕陽中參差霜樹相倚到此際愁如葦冷落關¶
河千里追思唐漢昔繁華斷碑殘記未央宫闕已成灰¶
終南依舊濃翠　對此景無限愁思遶天涯秋蟾如水¶
轉使客情如醉想當時萬古雄名盡作往來人淒涼事¶
　　一寸金(新定/詞)¶
<pb:KR4j0015_WYG_002-9b>¶
州夾蒼崕下枕江山是城郭望海霞接日紅翻水面晴¶
風吹草青揺山腳波㬉鳬鷖作沙痕退夜潮正落疎林¶
外一㸃炊煙渡口參差正寥廓　自歎勞生經年何事¶
京華信漂泊念渚蒲汀柳空歸閒夢風輪雨檝終辜前¶
約情景牽心眼流連處利名易薄迴頭謝冶葉倡條便¶
入漁釣樂¶
　　瑞鶴仙¶
悄郊原帶郭行路永客去車塵漠漠斜陽映山落斂餘¶
<pb:KR4j0015_WYG_002-10a>¶
紅猶戀孤城欄角凌波步弱過短亭何用素約有流鸎¶
勸我重解繡鞍緩引春酌　不記歸時早莫上馬誰扶¶
醒眠朱閣驚飈動幙扶殘醉遶紅藥嘆西園已是花深¶
無地東風何事又惡任流光過却猶喜洞天自樂¶
　　又(清真集/不載)¶
㬉煙籠細柳弄萬縷千絲年年春色晴風蕩無際濃於¶
酒偏醉情人調客䦨干倚處度花香微散酒力對重門¶
半掩黃昏淡月院宇深寂　愁極因思前事洞房佳宴¶
<pb:KR4j0015_WYG_002-10b>¶
正值寒食尋芳遍賞金谷里銅駝陌到而今魚㕍沉沉¶
無信息天涯常是淚滴早歸來雲館深處那人正憶¶
　　浪淘沙慢(恨/别)¶
曉隂重霜凋㟁草霧隱城堞南陌脂車待發東門悵飲¶
乍闋正拂面&KR1191;楊堪攬結掩紅淚玉手親折念漢浦離¶
鴻去何許經時信音絶　情切望中地逺天闊向露冷¶
風清無人處耿耿寒漏咽嗟萬事難忘唯是輕别翠罇¶
未竭憑斷雲畱取西樓殘月羅帶光銷紋衾叠連環解¶
<pb:KR4j0015_WYG_002-11a>¶
舊香頓歇怨歌永瓊壺敲盡缺恨春去不與人期弄夜¶
色空餘滿地梨花雪(時刻在情/切分段)¶
　　又(清真集/不載)¶
萬葉戰秋聲露結雁度砂磧細草和煙尚綠遥山向晩¶
㪅碧見隱隱雲邊新月白映落照簾幕千家聽數聲何¶
處倚樓笛裝㸃盡秋色　脉脉旅情暗自消釋念珠玉¶
臨水猶悲感何况天涯客憶少年歌酒當時蹤跡歲華¶
易老衣帶寛懊惱心腸終窄飛散後風流人阻藍橋約¶
<pb:KR4j0015_WYG_002-11b>¶
悵恨路隔馬蹄過猶嘶舊巷陌歎往事一一堪傷曠望¶
極凝思又把䦨干拍¶
　　西平樂(元豐初予以布衣西上過天長道中後四/十餘年辛丑正月二十六日避賊復遊故)¶
　　　(地感歎歲月/偶成此詞)¶
穉柳蘇晴故溪渴雨川迥未覺春賖駝褐寒侵正憐初¶
日輕隂抵死須遮歎事逐孤鴻去盡身與塘蒲共晩爭¶
知向此征途區區竚立塵沙追念朱顔翠髪曽到處¶
故地使人嗟　道連三楚天低四野喬朩依前臨路¶
<pb:KR4j0015_WYG_002-12a>¶
欹斜重慕想東陵晦迹彭澤歸來左右琴書自樂松菊¶
相依何况風流鬢未華多謝故人親馳鄭驛時倒融尊¶
勸此淹留共過芳時翻令倦客思家¶
　　玉燭新(早/梅)¶
溪源新蠟後見數朶江梅剪裁初就暈酥砌玉芳英嫩¶
故把春心輕漏前村昨夜想弄月黃昏時候孤㟁峭疎¶
影橫斜濃香暗沾襟袖　樽前賦與多才問嶺外風光¶
故人知否壽陽漫鬬終不似照水一枝清瘦風嬌雨秀¶
<pb:KR4j0015_WYG_002-12b>¶
好亂揷繁華盈首須信道羌筦無情看看又奏¶
　　南鄉子¶
晨色動粧樓短燭熒熒悄未收自在開簾風不定颼飅¶
池面氷澌趂水流　早起怯梳頭欲綰雲鬟又却休不¶
會沈吟思底事凝眸兩㸃春山滿鏡愁¶
　　又(下四闋清/真集不載)¶
秋氣遶城闉莫角寒鴉未掩門記得佳人衝雨别吟分¶
别緒多於雨後雲　小棹碧溪津恰似江南第一春應¶
<pb:KR4j0015_WYG_002-13a>¶
是採蓮閒伴侣相尋收取蓮心與舊人¶
　　又¶
寒夜夢初醒行盡江南萬里程早是愁來無會處時聽¶
敗葉相傳細雨聲　書信也無憑萬事由他别後情誰¶
信歸來須及早長亭短帽輕衫走馬迎¶
　　又(詠秋/夜)¶
户外井桐飄淡月疎星共寂寥恐怕霜寒初索被中宵¶
已覺秋聲引㕍高　羅帶束纖腰自剪燈花試彩毫收¶
<pb:KR4j0015_WYG_002-13b>¶
起一封江北信明朝為問江頭早晚潮¶
　　又(撥燕/巢)¶
輕軟舞時腰初學吹笙苦未調誰遣有情知事早相撩¶
暗舉羅巾逺見招　癡騃一團嬌自折長條撥燕巢不¶
道有人濳看著從教掉下鬟心與鳳翹¶
　　望江南¶
歌席上無賴是橫波寶髻玲瓏欹玉燕繡巾柔膩掩香¶
羅人好自宜多　無箇事因甚斂雙蛾淺淡梳粧疑見¶
<pb:KR4j0015_WYG_002-14a>¶
畫惺鬆言語勝聞歌何况會婆娑¶
　　又(春/遊)¶
遊妓散獨自遶回堤芳草懷煙迷水曲密雲銜雨暗城¶
西九陌未霑泥　桃李下春晩自成蹊牆外見花尋路¶
轉柳隂行馬過鸎啼無處不悽悽¶
　　浣溪沙¶
不為蕭娘舊約寒何因容易别長安預愁衣上粉痕乾¶
　幽閤深沉燈焰喜小爐隣近酒盃寛為君門外脱歸¶
<pb:KR4j0015_WYG_002-14b>¶
鞍¶
　　又¶
翠葆參差竹徑成新荷跳雨碎珠傾曲欄斜轉小池亭¶
　風約簾衣歸燕急水揺扇影戲魚驚柳梢殘日弄微¶
晴¶
　　又¶
寶扇輕圓淺畫繒象床平穩細穿藤飛蠅不到避壺氷¶
　翠枕面涼偏益睡玉簫手汗錯成聲日長無力要人¶
<pb:KR4j0015_WYG_002-15a>¶
凭¶
　　又¶
薄薄紗㡡望似空簟紋如水&KR1171;芙容起來嬌眼未惺愡¶
　强整羅衣擡皓腕㪅將紈扇掩酥胸羞郎何事面微¶
紅¶
　　又¶
爭挽桐花兩鬢&KR1191;小粧弄影照清池珠簾踏襪趂蜂兒¶
　跳脱添金雙腕重琵琶破撥四絃悲夜寒誰肯剪春¶
<pb:KR4j0015_WYG_002-15b>¶
衣¶
　　又(或刻歐/陽永叔)¶
雨過殘紅溼未飛疎籬一帶透斜暉遊蜂醸蜜竊香歸¶
　金屋無人風竹亂夜篝盡日水沉微一春須有憶人¶
時¶
　　又¶
日薄塵飛官路平眼明喜見汴河傾地遥人倦莫兼程¶
　下馬先尋題壁字出門閒記榜村名早收燈火夢傾¶
<pb:KR4j0015_WYG_002-16a>¶
城¶
　　又¶
貪向津亭擁去車不辭泥雨濺羅襦淚多脂粉了無餘¶
　酒釅未須令客醉路長終是少人扶早教幽夢到華¶
胥¶
　　又(或刻李/易安)¶
樓上晴天碧四垂樓前芳草接天涯勸君莫上最高梯¶
　新笋看成堂下竹落花都上燕巢泥忍聽林表杜鵑¶
<pb:KR4j0015_WYG_002-16b>¶
啼¶
　　又¶
日射歌紅臈蒂香風乾微汗粉襟涼碧綃對捲簟紋光¶
　自剪柳枝明畫閣戲抛蓮菂種橫塘長亭無事好思¶
量¶
　　浣溪沙慢(清真集/不載)¶
水竹舊院落櫻笋新蔬果嫩英翠幄紅杏交橊火心事¶
暗卜葉底尋雙朶深夜歸青瑣燈盡酒醒時曉窻明釵¶
<pb:KR4j0015_WYG_002-17a>¶
橫鬢嚲　怎生𨚗被間阻時多奈愁膓數疊幽恨萬端¶
好夢還驚破可怪近來傳語也無個莫是嗔人呵真個¶
若嗔人却因何逢人問我¶
　　㸃絳唇¶
孤館迢迢莫天草露霑衣潤夜來秋近月暈通風信¶
今日原頭黃葉飛成陣知人悶故來相趂共結臨岐恨¶
　　又¶
遼鶴歸來故鄉多少傷心地寸書不寄魚浪空千里¶
<pb:KR4j0015_WYG_002-17b>¶
憑仗桃根説與相思意愁無際舊時衣袂猶有東風淚¶
　　又¶
征騎初停酒行莫放離歌舉柳汀蓮浦看盡江南路¶
苦恨斜陽冉冉催人去空回顧淡煙橫素不見揚鞭處¶
(酒行莫放離歌舉清真/集作畫筵欲散離歌舉)¶
　　又¶
臺上披襟快風一瞬收殘雨柳絲輕舉蛛網黏飛絮¶
極目平蕪應是春歸處愁凝佇楚歌聲苦村落黃昏鼓¶
<pb:KR4j0015_WYG_002-18a>¶
　　夜遊宫¶
客去車塵未斂古簾暗雨苔千㸃月皎風清在處見奈¶
今宵照初絃吹一箭　池曲河聲轉念歸計眼迷魂亂¶
明日前村㪅荒逺且開罇任紅鱗生酒面¶
　　又(秋莫/晩景)¶
葉下斜陽照水捲輕浪沉沉千里橋上酸風射眸子立¶
多時看黃昏燈火市　古屋寒窻底聽幾片井桐飛墜¶
不戀單衾再三起有誰知為蕭娘書一紙¶
<pb:KR4j0015_WYG_002-18b>¶
　　又(清真集/不載)¶
一陣斜風橫雨薄衣潤新添金縷不謝鉛華㪅清素倚¶
筠窻弄么絃嬌欲語　小閤橫香霧正年少小娥愁緒¶
莫是栽花被花妬甚春來病懨懨無會處¶
　　訴衷情(殘/杏)¶
出林杏子落金盤齒軟怕嘗酸可惜半殘青子猶印小¶
唇丹　南陌上落花閒雨斑斑不言不語一段傷春都¶
在眉間¶
<pb:KR4j0015_WYG_002-19a>¶
　　又¶
堤前亭午未融霜風緊㕍無行重尋舊日岐路茸帽北¶
遊裝　期信杳别離長逺情傷風翻酒幔寒凝茶煙又¶
是何鄉¶
　　又(清真集/不載)¶
當時選舞萬人長玉帶小排方喧傳京國聲價年少最¶
無量　花閣迥酒筵香想難忘而今何事佯向人前不¶
認周郎(喧傳京國聲價時/刻讓與都城聲價)¶
<pb:KR4j0015_WYG_002-19b>¶
　　一落索(清真集作/洛陽春)¶
眉共春山爭秀可憐長皺莫將清淚濕花枝恐花也如¶
人瘦　清潤玉簫閒久知音稀有欲知日日倚欄愁但¶
問取亭前柳¶
　　又¶
杜宇催歸聲苦和春歸去倚闌一霎酒旗風任撲面桃¶
花雨　目斷隴雲江樹難逢尺素落霞隱隱日平西料¶
想是分攜處¶
<pb:KR4j0015_WYG_002-20a>¶
　　迎春樂¶
清池小圃開雲屋結春伴往來熟憶年時縱酒盃行速¶
看月上歸禽宿　牆裏修篁森似束記名字曾刋新綠¶
見説别來長冷翠蘚封寒玉¶
　　又¶
桃溪柳曲閒蹤跡俱曾是大堤客解春衣貰酒城南陌¶
頻醉卧胡姬側　鬢㸃呉霜嗟早白㪅誰念玉溪消息¶
他日水雲身相望處無南北¶
<pb:KR4j0015_WYG_002-20b>¶
　　又(攜/妓)¶
人人豔色明春柳憶筵上偷攜手趂歌停舞歇來相就¶
醒醒箇無些酒　比目香囊新刺繡連隔座一時薰透¶
為甚月中歸長是他隨車後¶
　　虞美人¶
燈前欲去仍畱戀腸斷朱扉逺不須紅雨洗香腮待得¶
薔薇花謝便歸來　舞腰歌板閒時按一任傍人看金¶
爐應見舊殘煤莫遣恩情容易似寒灰¶
<pb:KR4j0015_WYG_002-21a>¶
　　又¶
廉纖小雨池塘遍細㸃破萍面一雙燕子守朱門比似¶
尋常時候易黃昏　宜城酒泛浮春絮細作㪅䦨語相¶
看羇思亂如雲又是一窻燈影兩愁人¶
　　又¶
疎籬曲徑田家小雲樹開秋曉天寒山色有無中野外¶
一聲鐘起送孤篷　添衣策馬尋亭堠愁抱惟宜酒菰¶
蒲睡鴨占陂塘縱被行人驚散又成雙¶
<pb:KR4j0015_WYG_002-21b>¶
　　又(一本無/此首)¶
淡雲籠月松溪路長記分攜處夢魂連夜遶松溪此夜¶
相逢恰似夢中時　海山&KR0541;覺風光好莫惜金罇倒柳¶
花吹雪燕飛忙生怕扁舟歸去斷人腸¶
　　又¶
玉觴纔掩朱絃悄彈指壺天曉回頭猶認倚牆花只向¶
小橋南畔便天涯　銀蟾依舊當窻滿顧影魂先斷淒¶
風休颭半殘燈擬倩今宵歸夢到雲屏¶
<pb:KR4j0015_WYG_002-22a>¶
　　又¶
金閨平帖春雲㬉晝漏花前短玉顔酒解豔紅消一向¶
捧心啼困不成嬌　别來新翠迷行徑窻鏁玲瓏影砑¶
綾小字夜來封斜倚曲䦨凝睇數歸鴻(砑綾小字夜來/封一作研綾非)¶
(王介甫詩小砑/紅綾間詩句)¶
　　醉桃源(清真集作/阮郎歸)¶
冬衣初染逺山青雙絲雲雁綾夜寒袖溼欲成氷都緣¶
珠淚零　情黯黯悶騰騰身如秋後蠅若教隨馬逐郎¶
<pb:KR4j0015_WYG_002-22b>¶
行不辭多少程¶
　　又¶
菖蒲葉老水平沙臨流蘇小家畫䦨曲徑宛秋蛇金英¶
&KR1191;露華　燒蜜炬引蓮娃酒香醺臉霞再來重約日西¶
斜倚門聽莫鴉¶
　　鳳來朝(佳/人)¶
逗曉看嬌面小窻深弄明未辨愛殘粧宿粉雲鬟亂最¶
好是帳中見　説夢雙蛾微斂錦衾溫獸香未斷待起¶
<pb:KR4j0015_WYG_002-23a>¶
難捨𢬵任日炙畫樓㬉(待起難捨𢬵清真集/作待起又如何𢬵)¶
　　&KR1191;絲釣¶
縷金翠羽粧成纔見眉嫵倦倚玉奩看舞風絮愁幾許¶
寄鳳絲㕍柱春將莫向層城宛路鈿車如水　時時花¶
徑相遇舊遊伴侣還到曾來處門掩風和雨梁燕語問¶
𨚗人在否¶
　　粉蝶兒慢¶
宿霧藏春餘寒帶雨占得羣芳開晩豔初弄秀倚東風¶
<pb:KR4j0015_WYG_002-23b>¶
嬌嬾隔葉黃鸝傳好音喚入深樷中探數枝新比昨朝¶
又早紅稀香淺　眷戀重來倚檻當韶華未可輕辜雙¶
眼賞心隨分樂有清樽檀板毎歲嬉遊能幾日莫使一¶
聲歌欠忍因循片花飛又成春減¶
　　紅窻迥¶
幾日來真個醉不知道窻外亂紅已深半指花影被風¶
揺碎　擁春酲乍起有個人人生得濟楚來向耳畔問¶
道今朝醒未情性兒慢騰騰地惱得人又醉¶
<pb:KR4j0015_WYG_002-24a>¶
　　念奴嬌(清真集/不載)¶
醉魂乍醒聽一聲啼鳥幽亝岑寂淡日朦朧初破曉滿¶
眼嬌晴天色最惜香梅凌寒偷綻漏泄春消息池塘芳¶
草又還淑景催逼　因念舊日芳菲桃花永巷恰似初¶
相識荏苒時光因慣却覓雨尋雲蹤跡奈有離拆瑶臺¶
月下回首頻思憶重愁疊恨萬般都在胸臆¶
　　黃鸝遶碧樹¶
雙闕籠佳氣寒威日晩歲華將莫小院閒庭對寒梅照¶
<pb:KR4j0015_WYG_002-24b>¶
雪淡煙凝素忍當迅景動無限傷春情緒猶賴是上苑¶
風光漸好芳容將煦　草莢蘭芽漸吐且尋芳㪅休思¶
慮這浮世甚驅馳利祿奔競塵土縱有魏珠照椉未買¶
得流年住爭如&KR1233;引橊花醉偎瓊樹(爭如&KR1233;引橊花醉/偎瓊樹清真集作)¶
(爭如盛飲流/霞醉偎瓊樹)¶
　　鬢雲鬆令(送傳國華奉使三韓遮/清真集不載即蘇幕)¶
鬢雲鬆眉葉聚一闋離歌不為行人駐檀板停時君看¶
取數尺鮫綃半是梨花雨　鷺飛遥天尺五鳳閣鸞坡¶
<pb:KR4j0015_WYG_002-25a>¶
看即飛騰去今夜長亭臨别處斷梗飛雲盡是傷情緒¶
　　芳草渡¶
昨夜裏又再宿桃源醉邀仙侣聽碧窻風快疎簾半巻¶
愁雨多少離恨苦方畱連啼訴鳳帳曉又是囱囱獨自¶
歸去　愁顧滿懷淚粉瘦馬衝泥尋去路漫回首煙迷¶
望眼依稀見朱户似癡似醉暗惱損凭䦨情緒澹莫色¶
看盡栖鴉亂舞¶
　　歸去難(期/約)¶
<pb:KR4j0015_WYG_002-25b>¶
佳約人未知背地伊先變惡會稱停事看深淺如今信¶
我委的論長逺好彩無可怨自合教伊推些事後分散¶
　密意都休待説先腸斷此恨除非是天相念堅心㪅¶
守未死終須見多少閒磨難到得其時知他做甚頭眼¶
　　燕歸梁(詠曉不清/真集  載)¶
簾底新霜一夜濃短燭散飛蟲曾經洛浦見驚鴻關山¶
隔夢魂通　明星晃晃津回路轉榆影步花驄欲攀雲¶
駕倩西風吹清血寄玲瓏¶
<pb:KR4j0015_WYG_002-26a>¶
　　南浦(清真集/不載)¶
淺帶一帆風向晚來扁舟穩下南浦迢遞阻瀟湘衡臯¶
迥斜艤蕙蘭汀渚危檣影裏斷雲㸃㸃遥天莫菡萏裏¶
風偷送清香時時微度　吾家舊有簪纓甚頓作天涯¶
經歲羇旅羌管怎知情煙波上黃昏萬斛愁緒無言對¶
月皓彩千里人何處恨無鳳翼身只待而今飛將歸去¶
　　醉落魄(清真集/不載)¶
茸金細弱秋風嫩桂花初著蕋珠宫裏人難學花染嬌¶
<pb:KR4j0015_WYG_002-26b>¶
荑羞映翠雲幄　清香不與蘭蓀約一枝雲鬢巧梳掠¶
夜涼輕撼薔薇蕚香滿衣襟月在鳳皇閣¶
　　畱客住(清真集/不載)¶
嗟烏兔正茫茫相催無定只恁東生西没半均寒暑昨¶
見花紅柳綠處處林茂又覩霜前籬畔菊散餘香看看¶
又還秋莫　忍思慮念古往賢愚終歸何處爭似高堂¶
日夜笙歌齊舉選甚連宵徹晝再三畱住待擬沉醉扶¶
上馬怎生向主人未肯交去¶
<pb:KR4j0015_WYG_002-27a>¶
　　長相思慢(清真集/不載)¶
夜色澄明天街如水風力微冷簾旌幽期再偶坐久相¶
看纔喜欲歎還驚醉眼重醒映雕欄脩竹共數流螢細¶
語輕輕儘銀臺挂蠟潛聽　自初識伊來便惜妖嬈豔¶
質美眄柔情桃溪換世鸞馭凌空有願須成遊絲蕩絮¶
任輕狂相逐牽縈但連環不解難負深盟(時刻但連環/不解下有流)¶
(水長東/四字誤)¶
　　看花迴(詠/眼)¶
<pb:KR4j0015_WYG_002-27b>¶
秀色芳容明眸就中竒絶細看艷波欲澑最可惜微重¶
紅銷輕帖匀朱傅粉幾為嚴粧時涴睫因個甚底死嗔¶
人半餉斜眄費貼爕　斗帳裏濃懽意愜帶困時似開¶
微合曾倚高樓望逺自笑指頻瞤知他誰説那日分飛¶
淚雨縱橫光映頰搵香羅恐揉損與他衫袖裛¶
　　又¶
蕙風初散輕㬉霽景澄潔秀蕋乍開乍斂帶雨態煙痕¶
春思紆結危絃弄響來去驚人鸎語滑無賴處麗日樓¶
<pb:KR4j0015_WYG_002-28a>¶
臺亂絲岐路總竒絶　何計解黏花繫月歎冷落頓辜¶
佳節猶有當時氣味挂一縷相思不斷如髪雲飛帝國¶
人在雲邊心暗折語東風共流轉漫作囱囱别(或在粘/花繫月)¶
(下分/段非)¶
　　月下笛(清真集/不載)¶
小雨收塵涼蟾瑩徹水光浮璧誰知怨抑靜倚官橋吹¶
笛映宫牆風葉亂飛品高調側人未識想開元舊譜柯¶
亭遺韻盡傳胸臆　䦨干四遶聽折柳徘徊數聲終拍¶
<pb:KR4j0015_WYG_002-28b>¶
寒燈陋館最感平陽孤客夜沉沉㕍啼正哀片雲盡巻¶
清漏滴黯凝魂但覺龍吟萬壑天籟息¶
　¶
　¶
　¶
　¶
　¶
　片玉詞巻下¶
