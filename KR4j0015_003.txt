# -*- mode: mandoku-view; -*-
#+TITLE: 片玉詞
#+DATE: 2015-08-25 00:47:16.539548
#+PROPERTY: ID KR4j0015
#+PROPERTY: BASEEDITION WYG    
#+PROPERTY: JUAN 補遺
<pb:KR4j0015_WYG_003-1a>¶
片玉詞補遺¶
　　十六字令(咏月餘見/天機  錦)¶
眠月影穿窻白玉錢無人弄移過枕函邊¶
　　浣溪沙(春景詩見/草堂  餘)¶
水漲魚天拍柳橋雲鳩拖雨過江臯一番春信入東郊¶
　閒碾鳳團消短夢靜看燕子壘新巢又移日影上花¶
梢¶
　　又(春景永或刻/歐陽  叔)¶
<pb:KR4j0015_WYG_003-1b>¶
小院閒窻春色深重簾未捲影沉沉倚樓無語理瑶琴¶
　逺岫出雲催薄莫細風吹雨弄輕隂梨花欲謝恐難¶
禁¶
　　憶秦娥(佳人子或/刻蘇  瞻)¶
香馥馥尊前有箇人如玉人如玉翠翹金鳳内家粧束¶
　嬌羞愛把眉兒蹙逢人只唱相思曲相思曲一聲聲¶
是怨紅愁綠¶
　　柳梢青(佳人詩見/草堂  餘)¶
<pb:KR4j0015_WYG_003-2a>¶
有箇人人海棠標韻飛燕輕盈酒暈潮紅羞蛾凝綠一¶
笑生春　為伊無限傷心㪅説甚巫山楚雲斗帳香消¶
紗窻月冷著意溫存¶
　　南鄉子(秋懷萬見/詩林  選)¶
夜闊夢難收宋玉多情我結儔千㸃漏聲萬㸃淚悠悠¶
霜月雞聲幾段愁　難展皺眉頭怨句哀吟送客秋蟋¶
蟀床頭調夜曲啾啾又聽驚人㕍過樓¶
　　蘇幙遮(風情詩見/草堂  餘)¶
<pb:KR4j0015_WYG_003-2b>¶
隴雲沉新月小楊柳梢頭能有春多少試著羅裳寒尚¶
峭簾捲青樓占得東風早　翠屏深香篆裊流水落花¶
不管劉郎到三疊陽關聲漸杳斷雨殘雲只怕巫山曉¶
　　晝錦堂(閨情詩見/草堂  餘)¶
雨洗桃花風飄柳絮日日飛滿雕簷懊惱一春幽恨盡¶
屬眉尖愁聞雙飛新燕語㪅堪孤枕宿酲歡雲鬟亂獨¶
步畫堂輕風暗觸珠簾　多厭晴晝永瓊户悄香銷金¶
獸慵添自與蕭郎别後事事俱嫌短歌新曲無心理鳳¶
<pb:KR4j0015_WYG_003-3a>¶
簫龍管不曾拈空惆悵常是毎年三月病酒懨懨¶
　　齊天樂(端午名或/刻無  氏)¶
疎疎幾㸃黃梅雨佳時又逢重午角黍包金香蒲泛玉¶
風物依然荆楚形裁艾虎㪅釵裊朱符臂纒紅縷撲粉¶
香綿喚風綾扇小窻午　沉湘人去已逺勸君休對景¶
感時懷古慢囀鸎喉輕敲象板勝讀離騷章句荷香暗¶
度漸引入醄醄醉鄉深處卧聽江頭畫船喧韻鼓¶
　　女冠子(雪景耆或/刻柳  卿)¶
<pb:KR4j0015_WYG_003-3b>¶
同雲密布撤梨花柳絮飛舞樓臺悄似玉向紅爐煗閣¶
院宇深沉廣排筵會聽笙歌猶未徹漸覺輕寒透簾穿¶
户亂飄僧舍密灑歌樓酒帘如故　想樵人山徑迷蹤¶
路料漁父收綸罷釣歸南浦路無伴侣見孤村寂莫招¶
颭酒旗斜處南軒孤㕍過嚦嚦聲聲又無書度見臘梅¶
枝上嫩蕋兩兩三三微吐¶
　¶
　片玉詞補遺¶
